\chapter{Увод}

\section{Мотивација и циљ тезе}

У класичној математици постоји много различитих геометријских
теорија. Такође, разли\-чи\-та су и гледишта шта се сматра стандардном
(Еуклидском) геометријом. Пoнекад, геоме\-три\-ја се дефинише као
независна формална теорија, а понекад као специфични модел. Наравно,
везе између различтих заснивања геометрије су јаке. На пример, може се
показати да Дека\-рто\-ва раван представља модел формалних теорија
геометрије.

Традиционална Еукидска (синетичка) геометрија је још од античке Грчке
заснована на често малом скупу основних појмова (на пример, тачке,
праве, основних геометријских релација итд.) и на скупу аксиома које
имплицитно дефинишу ове основне појмове. Иако су Еуклидови
,,Елементи'' један од најутицајних радова из математике, поставило се
озбиљно питање да ли систем аксиома, теорема и лема којима се
геометрија описује заиста прецизан. Испоставило се да су нађене грешке
у доказима, а и да су неки докази били непотпуни јер су имали
имплицитне претпоставке настале због погрешне интуиције или погрешног
позивања на слике. Ове празнине су утицале на појаву других
аксиоматских система чији је циљ био да дају формалну аксиоматизацију
Еуклидове геометрије. Најважнији су Хилбертов систем аксиома, систем
аксиома Тарског и најмодернија варијанта -- Авигадов систем аксиома.

Хилбертов систем се састоји из три основна појма (тачка, права и
раван), 6 предиката и 20 аксиома подељених по групама. Хилберт није
желео ништа да остави интуицији. Овакав приступ је повећао ниво
ригорозности не само у геометрији, него у целој математици.

Систем Тарског је мањи, састоји се од једног основног појма (тачка), 2
предиката и 11 аксиома и његова основна предност у односу на Хилбертов
систем је у његовој једноставности. Са друге стране, систем Тарског
уводи појам праве као скупове тачака што доста отежава резоновање јер
захтева да се у доказима користи теорија скупова.

Једнo од најзначајнијих открића у математици, које датира из {\lat
  XVII} века, јесте Декартово откриће координатног система и оно је
омогућило да се алгебарским изразима представе геометријске фигуре. То
је довело до рада на новој математичкој области која је названа
аналитичка геометрија. 

У математичком образовању у средњим школама и на факултетима оба
приступа у геометрији (аналитички и синтетички) се
демонстрирају. Ипак, док се синтетички приступ предаје као ригорозан
систем (са намером да се демонстрира ригорозан аксиоматски приступ),
аналитичка геометрија се показује много мање формално (понекад само
као део рачуна calculus).  Такође, ова два приступа се показују
независно, и веза између ова два приступа се ретко формално показује у
оквиру стандарог наставног плана.

Имајћи све ово на уму, ова рад покушава да премости више празнина за
које мислимо да тренутно постоје у формализацији геометрије.

Иако се појам сферне геометрије појавио још у старој Грчкој, озбиљније
истраживање неeуклидске геометрије је започето 1829.~године са радом
Лобачевског. Ипак, са интензивнијим истраживањем нееуклидских
геометрија се почело тек после пола века. Оно што је највише утицало
на ову промену јесте откриће комплексних бројева крајем XVIII
века. Комплексни бројеви су представљали значајану алатку за
истраживање особина објеката у различитим геометријама. Заменом
Декартове координатне равни комплексном равни добијају се
је\-дно\-став\-ни\-је формуле које описују геометријске објекте. Након
Гаусовe теорије о закривљеним површинама и Римановог рада о
многострукостима, геометрија Лобачевског добија на значају. Ипак,
највећи утицај има рад Белтрамија који показује да дводимензионална
неeуклидска геометрија је ништа друго до изучавање одговарајуће површи
константне негативне кривине. Уводи и појам пројективног диск модела
који је касније популаризован од стране Клајна. Поинкаре посматра
модел полуравни који су предложили Лиувил и Белтрами и пре свега
изучава изометрије хиперболичке равни које чувају оријентацију. Данас
се те трансформацију најчешће називају Мебијусове трансформације. 

Због своје важности, геометрија комплексних бројева је добро описана у
литератури. Постоје многи уџбеници који описују ову област са много
детаља (током нашег рада, ми смо интезивно користили уџбенике које су
писали Needham \cite{needham} и Schwerdtfeger \cite{schwerdtfeger}).
Такође, постоји велики избор материјала за ову област (слајдова,
белешки, приручника) који су доступни на вебу. Ипак, ми нисмо упознати
да постоји формализација ове области, и у овом раду, ми представљамо
наше поптпуно формално, механички проверено представљање геометрије
комплексне равни које је, према нашем сазнању, прво такве врсте.

Додано, ми сматрамо да једнако (или чак више) од коначног резултата је
важно искуство које смо стекли приликом различитих покушаја да
достигнемо коначни циљ. Наиме, постоји много различитих начина како је
област изложена у литератури. Поредећи, на пример, Needham
\cite{needham} и Schwerdtfeger \cite{schwerdtfeger}, представљају два
врло различита начина приказивања исте приче --- један приступ је више
геометријски оријентисан, док је други више алгебарски
оријентисан. Наше искуство показује да избор правог приступа је важан
корак у остваривању циља да формализација буде изводљива у оквиру
асистенат за доказивање теорема --- и показало да што је више приступ
алгебарски оријентисан, то је формализација једноставнија, лепша,
флексибилнија и више робусна.

Потреба за ригорозним заснивањем математике постоји веома дуго и са
развојем ма\-те\-ма\-ти\-ке повећавао се и степен ригорозности. Међу
наукама, математика се издваја својим прецизним језиком и јасним
правилима за изношење аргумената. Ова чињеница омогућава да се
ма\-те\-ма\-ти\-чки докази моделују као формална аксиоматска
извођења. Још у седамнаестом веку, постојала је идеја да мора
постајати неки заједнички језик којим би се могла записати
ма\-те\-ма\-ти\-чка тврђења и заједнички систем правила за
извођење. Један од најзначајних напретка у математици почетком
двадесетог века био је у открићу да се математички аргументи могу
представити у формалним аксиоматским системима на такав начин да
њихова исправност се може једноставно испитати коришћењем једноставних
механичких правила. Генерално, математика се могла формализовати
коришћењем аксиоматске теорије скупова и теорије
ти\-по\-ва. Математички доказ је ригорозан ако може бити записан у
логици првог реда као низ закључака који су изведени применом
дефинисаних правила из аксиоматске теорије скупова.

Често, механички проверени докази попуњавају празнине које постоје у
дефиницијама и доказима и упућују на дубљу анализу теме која се
изучава. У историји математематике постоји пуно контроверзи око
исправности математичких аргумената. Године 1935.~Лекат је објавио
књигу о грешкама које су до 1900.~године направили познати
математичари. Поред грешака, често се дешавало да математичари нису
умели да одреде да ли је неки доказ исправан или не и дешавало се да
се у потпуности верује да је доказ тачан ако га је објавио познати
математичар, као Гаус или Коши, и њихови докази нису подлегали дубљој
критици. У девентанестом веку докази постају све комплекснији и
математичари почињу да све више истичу важност ригорозности
доказа. Математичари се свакодневно сусрећу са прескоченим корацима у
доказима, са непрецизним дефиницијама, са хипотезама и претпоставкама
које недостају. Понекад грешке у доказима не буду примећене јако
дуго. На пример, први доказ теореме o обојивости графа са четири боје
је имао грешку која је уочена тек десет година касније. Грешке је
углавном лако исправити, али има случајева када је то јако тешко. На
пример, 1980.~године објављено је да је завршена класификација
једноставних коначних група, али је примећено да постоји пропуст у
једној од класа и исправка тог пропуста обајвљења је тек 2001.~године,
а доказ је имао 1221 страну.  Додатно, често се дешава да се одређени
делови доказа никада не покажу, често уз реченицу ,,специјалан случај
се тривијално показује'' при чему се дешава да за тај специјалан
случај тврђење не важи или га није тривијално показати. Поред овога,
понекад је потребно много времена да би се неки доказ проверио. На
пример, доказ Томаса Хејлса Кеплерове хипотезе има 300 страна и 12
рецензената су провели четири године у анализи доказа и коначно су
написали да су 99\% сигурни да је доказ исправан.

Mноги научници су сматрали да потпуна формализација математике је
недостижни идеал. Са појавом рачунара настала је могућност генерисања
машински проверивих доказа. Тако су се појавили системи за формално
доказивање теорема. Постоје системи који омогућавају потпуно
ау\-то\-мат\-ску конструкцију доказа и они најчешће користе SAT
решаваче или технике презаписивања. Иако је систем за потпуно
аутоматско доказивање теорема важан подухват, постоје, за сада, мале
реалне могућности да такав систем заиста доказује компликована
ма\-те\-ма\-ти\-чка тврђења.

Зато, посебан акценат је на системима који се заснивају на интеракцији
корисника и рачунара. Системи који се заснивају на логикама вишег реда
су полуаутоматски и у процесу формалног доказивања теорема од стране
корисника (често програмер и/или математичар) помажу тако што
контролишу исправност доказа и, колико је то могуће, проналазе
аутоматске доказе. Ови {\em интерактивни доказивачи} се називају и
{\em асистенти за доказивање теорема}. Данас постоји много
интерактивних доказивача: {\lat Isabelle, Isabelle/HOL, Coq, HOL
  Light, PVS} и други. Посебно се истичу {\lat Isabelle/HOL} и {\lat
  Coq} као системи са већим бројем корисника који су током година
развили велики скуп библиотека са формално доказаним теоријама које је
могуће даље надограђивати. Асистенти за доказивање теорема се користе
у различитим областима. Пре свега, истиче се примена у
образовању. Поред тога, могу се користити и за формалну верификацију
рачунарских програма. Помажу развој и продубљивање математичког знања.

Један од првих аутоматских доказивача теорема био је аутоматски
доказивач за геометрију. Интересовање за аутоматско доказивање у
геометрији постоји још одавно, од времена Тарског. Он је развио
алгебарску методу за Еуклидску геометрију, али је та метода била
неупотребљива за комликованије теореме. Ипак, највећи напредак је
направљен тек средином XX-ог века када је Ву предложио своју
алгебарску методу за доказивање теорема у Еуклидској
геометрији. Његова метода је могла да докаже и веома комплексне
теореме. Још једна алгебарска метода која се развила у исто време је
метода Гребнерових база. Ови методи имају аналитички приступ у
доказивању и заснивају се на репрезентацији тачака коришћењем
координата. Мо\-де\-рни доказивачи теорема који се заснивају на овим
методима су коришћени да се докажу стотине нетривијалних
теорема. Ипак, велика мана ових система је што производе доказе који
нису читљиви. Деведесетих година XX-ог века постојало је више покушаја
да се овај проблем реши и развијене су нове методе засноване на
аксиоматизацији синтетичке геометрије -- метода површина, метода пуног
угла. Ипак, њихова главна мана је што су далеко мање ефикасни у односу
на алгебарске методе. Већина система са аналитичким приступом за
доказивање теорема се користи као софтвер којем се верује иако нису
повезани са модерним интерактивним доказивачима теорема. Да би се
повећала њихова поузданост потребно их је повезати са модерним
интерактивним доказивачима теорема и то је могуће учинити на два
начина -- њиховом имплементацијом у оквиру интерактивног доказивача
теорема и показивањем њихиове исправности или коришћењем интерактивних
доказивача да провере њихова тврђења. Неколико корака у овом правцу је
већ направљено\cite{wucoq,thedu}.

Примена система за аутоматско доказивање теорема у геометрији је
велика. Пре свега ови системи се могу користити у образовању. Поред
тога користе се у научним областима као што су роботика, биологија,
препознавање слика и друге.


\section{Доприноси тезе}

У оквиру рада на докторској тези, формализована је аналитичка
геометрија Декартове равни, геометрија комплексне равни, дат је део
формализације Поинкареовог диск модела, дата је формална анализа
алгебарских метода и систем за аутоматско доказивање у
стереометрији. У наставку текста набројани су основи доприноси тезе:

\begin{itemize}
\item Формализована је аналитичка геометрија тј. Декартова раван у
  оквиру система за интерактивно доказивање теорема. Пре\-дста\-вљена
  је добро изграђена формализација Декартове геометрије равни у оквиру
  система Isabelle/HOL. Дато је неколико различитих дефиниција
  Декартове координатне равни и показано је да су све дефиниције
  еквивалентне. Дефиниције су преузете из стандарних уџбеника, али је
  подигнут ниво ригорозности.  На пример, у текстовима се обично не
  помињу конструкције као што су релација еквиваленције и класа
  еквиваленције које ће морати да буду уведене у формалним
  дефиницијама. Формално је показано да Декартова коорднатна раван
  задовољава све аксиоме Тарског и већину аксиома Хилберта (укључујући
  и аксиому непрекидности). Аанализирани су докази и упоређено који од
  два система аксиома је лакши за формализацију. Наш циљ је да
  формално покажемо да је аналитичка геометрија модел синтетичке
  геометрије и ана\-ли\-зи\-ра\-мо колико су докази заиста
  једноставни.

\item Коначни резултат нашег рада је добро развијена теорија проширене
  комплексне равни (дата као комплексан пројективни простор, али и као
  Риманова сфера), њени објекти (кругови и праве) и њене
  трансформације (Мебијусове трансформације). Може да служи као веома
  важан блок за изградњу будућих формалних модела различитих
  геометрија (нпр, наша мотивација за овај рад је била управо у
  покушају да се формализује Поинкареов диск модел хиперболичке
  геометрије). Већина концепата које смо формализовали већ је описана
  у литератури (иако је постојало пуно детаља које смо морали да
  измислимо јер их нисмо нашли у литератури који смо
  разматрали). Ипак, наш рад је захтевао обједињавање различитих
  извора у једану јединствену, формалну репрезентацију и пребацивање у
  један јединствен језик имајући на уму да је првобитно било описано
  на много различитих начина. На пример, чак и у оквиру истог
  уџбеника, без икаквог формалног оправдања, аутори често лако прелазе
  из једне поставке у другу (рецимо, из обичне комплексне равни у
  проширену комплексну раван), прелазе између геометријског и
  алгебарског представљања, често користе многе недоказане,
  нетривијалне чињенице (посматрајући их као део математичког
  ``фолклора'') и др. Један од наших најзначајнијих доприноса је
  управо расветљавање ових непрецизности и креирање униформног, јасног
  и самосталног материјала.

\item Извршена је формализација ? (осам?) аксиома Тарког у оквиру
  Поинкареовог диск модела. Дата је дефиниција релације између и
  показана су нека њена основна својства у оквиру Поинкареовог диск
  модела.

\item Циљ тезе је да допуни ова истраживања и да понуди формално
  верификован систем за аутоматско доказивање у геометрији који
  користи метод Гребнерових база или Вуову методу.  Поред овога циљ је
  направити систем за доказивање тврђења у стереометрији. Први корак
  је представити стереометријске објекте и тврђења у одговарајућем
  облику коришћењем полинома. Потом је циљ направити софтвер који би
  омогућио запис геометрисјких објеката и тврђења у једноставном
  облику који је разумљив човеку, а потом превођење тог записа у
  систем полинома на који би била примењена Вуова метода. Даљи циљ је
  примена система на решавање различитих задатака из уџбеника за
  средње школе и факултет и задатака са математичких такмичења, као и
  анализа ефикасности оваквог приступа.
\end{itemize}


\section{Организација тезе}
