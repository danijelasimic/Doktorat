U klasičnoj matematici postoji mnogo rayličitih geometrija. Veze između različitih geometrija su jake. Na 
primer, može se pokazati da Dekartova ravan predstavlja model formalnih teorija geometrije. Iako su Euklidovi 
"Elementi" jedan od najuticajnih radova iz matematike, on nije sasvim precizan, neki dokazi su bili nekompletni 
ili su imali greške. Ove praznine su uticale na pojavu drugih aksiomatskih sistema čiji je cilj bio da daju 
formalnu aksiomatizaciju Euklidove geometije. Najvažniji su Hilbertov sistem aksioma, sistem aksioma Tarskog.

Značajna alatka za istraživanje osobina objekata u različitim geometrijama su kompleksni brojevi i njihovo 
otkriće je bitno uticalo na razvoj geometrije. Zamenom Dekartove koordinatne ravni kompleksnom ravni 
dobijaju se jednostavnije formule koje opisuju geometrijske objekte. Primena kompleksih brojeva je posebno 
značajna za geometriju Lobačevskog i izučavanje neeuklidskih geometrija. Posebno značajne za izučavanje su 
izometrije kompleksne ravni koje se nazivaju Mebijusove transformacije.

Potreba za rigoroznim zasnivanjem matematike postoji veoma dugo i sa razvojem matematike povećavao se i stepen 
rigoroznosti. Često, mehanički provereni dokazi popunjavaju praznine koje postoje u definicijama i dokazima i 
upućuju na dublju analizu teme koja se izučava. Sa pojavom računara pojavila se mogućnost mašinski proverivih 
dokaza i pojavili su se sistemi za formalno dokazivanje teorema. 

Postoje dve grupe sistema za proveru dokaza, jedni su automatski, a drugi su zasnovani na interakciji korisnika 
i računara. Sistemi zasnovani na iterakciji korisnika i računara su poluautomatski, oni kontrolišu ispravnost 
dokaza i pronalaze, ako je to moguće, automatske dokaze. Nazivaju se asisteni za dokazivanje teorema. Među 
automatskim dokazivačima posebno se izdavajaju automatski dokazivači u geoemtriji koji se imaju analitički 
pristup u dokazivanju i po uspešnosti izdavajaju se Vu'ov metod i metod Grebnerovih baza. 

Biće prikazana formalizacija analitičke geometrije u okviru asistenta za dokazivanje teorema i biće pokazano da 
je ona model sistema aksioma Tarskog i sistema aksioma Hilberta. Biće predstavljena formalizacija teorije 
proširene kompleksne ravni, njenih objekata i njenih transformacija.



 


